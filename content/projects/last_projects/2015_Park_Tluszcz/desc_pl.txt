ProjectName: Park miejski 'Horyzonty wyobraźni"
ProjectLocation: Tłuszcz, PL
ProjectYear:2015

Głównym założeniem przy projektowaniu parku przy ulicy Przyzakładowej w Tłuszczu, było stworzenie przyjaznej, zielonej przestrzeni dla mieszkańców pobliskich domostw. Na 0,72 ha parku rozlokowano wiele funkcji tak, aby korzystanie z parku przynosiło radość i odpoczynek zarówno dzieciom, młodzieży jak i dorosłym.  

Jedna z najważniejszych cech, które udało nam się osiągnąć w prezentowanym projekcie, jest jego niskobudżetowośc i jednocześnie minimalne nakłady na utrzymanie i pielęgnacje parku. 
Pomimo faktu, ze miasto Tłuszcz nie jest miastem nadmorskim, naszym pomysłem na park było wprowadzenie elementów marynistycznych. Miałyby one pobudzać wyobraźnię  użytkowników i marzenia o dalekich podróżach, i zarazem stanowić klamrę spajającą koncepcje parku. 

W parku znajdziemy drewniany statek piracki, który jest jednoczesne placem zabaw dla starszych dzieci, jak i symboliczna, dominanta krajobrazowa nadająca temu parkowi wyjątkowy charakter. Zadaszenia przewidziane w parku wykonano z płótna żaglowego, a powierzchnia terenu jest pofalowana, co tworzy iluzje morskich fal. 

