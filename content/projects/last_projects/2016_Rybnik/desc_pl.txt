ProjectName:Natura vs. struktura 
ProjectLocation:Rybnik
PL ProjectYear: 2016 


Głównym zamysłem projektowym było stworzenie nowej, przyjaznej i atrakcyjnej przestrzeni publicznej, przeznaczonej na rekreację i wypoczynek mieszkańców osiedla oraz osób odwiedzających. Postawiono na nowoczesne rozwiązania, które podniosą walory funkcjonalne i estetyczne terenu opracowania, jednocześnie mając na uwadze dotychczasową estetykę i uwarunkowania terenu.
Teren opracowania ma służyć organizacji imprez plenerowych (koncertów, festynów). Imprezy plenerowe będą odbywały się tymczasowo, teren natomiast musi być równie atrakcyjny na co dzień dla mniejszej grupy odwiedzających i mieszkańców. Wyzwaniem projektowym było dostosowanie terenu zarówno dla tłumu podczas koncertów jak i dla codziennych użytkowników, głównie pod względem skali i zastosowanych rozwiązań materiałowych. 
Teren opracowania ma być również przystosowany do wypoczynku, rekreacji i sportu. Jednym z założeń programowych jest stworzenie na terenie opracowania siłowni na świeżym powietrzu (Paker Plac). Zaplanowano również dodatkową ścieżkę przystosowaną do wyczynowego użytkowania dla rolkarzy i deskorolkarzy. Znajdują się na niej łagodne wzniesienia i rampy. Jednocześnie stanowi ona bezpieczne przejście przez teren. 
Ścieżki okalające teren opracowania są przystosowane zarówno do pieszych spacerów jak i wycieczek rowerowych, na terenie znajdują się również dwa parkingi dla rowerów. Cały teren jest przystosowany do użytkowania przez niepełnosprawnych, zwłaszcza dla osób poruszających sią na wózkach, w tym celu wprowadzono podjazdy na chodniki. 
Aby nie zapomnieć o najmłodszych użytkownikach terenu opracowania zaproponowano dla nich nowoczesne interaktywne urządzenia akustyczne rozmieszczone w różnych punktach terenu, dzięki którym możliwa jest zabawa w głuchy telefon lub słuchanie wzmocnionych dźwięków przestrzeni. 
We wschodniej części terenu proponuje się łagodny nasyp o organicznej formie, który może służyć w zimie jako miejsce zjeżdżania na sankach, natomiast w lecie jako punkt obserwacyjny, element różnicujący ukształtowanie terenu oraz jako zamknięcie widokowe.
Na całym terenie opracowania rozmieszczone są ławeczki, kosze na śmieci, nieformalne siedziska w postaci betonowych sześcianów oraz miejsca piknikowe ze stołami. Miejsca te przystosowane są dla wszystkich grup wiekowych, otoczone są zielenią i zachęcają do spędzania czasu na świeżym powietrzu. Ponadto, w czasie imprez plenerowych łatwe będzie znalezienie miejsca siedzącego tak, aby móc obserwować scenę. 
W projekcie natura i struktura zestawione ze sobą, przenikając się nawzajem i ulegając ciągłym zmianom: w cyklach dobowych, sezonowych i wieloletnich. Fakt, że czasem natura, a czasem struktura będzie dominować nad przestrzenią sprawi, że ta przestrzeń będzie żywa i dynamiczna. 
