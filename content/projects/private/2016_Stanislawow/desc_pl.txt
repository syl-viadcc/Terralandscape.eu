ProjectName: Ogród  prywatny 
ProjectLocation:Stanisławów, 
PL ProjectYear: 2016 

Koncepcja zagospodarowania ogrodu opiera się na łagodnych formach i łukach. Dominującym elementem kompozycji jest altana z dekoracyjnym grillem i wędzarnią oraz dodatkowym patio wychodzącym na przeciw tarasu domu. Do altany prowadzi kamienna ścieżka, która dalej łączy bramę usytuowaną w północno-wschodniej części działki. Druga wytyczona ścieżka kamienna łączy taras z domkiem gospodarczym. 
Wokół altany, od strony północnej zaproponowano nasadzenia z roślin iglastych oraz lawendy, natomiast w południowej stronie zastosowano donice z miejscem na byliny, rośliny jednoroczne i trawy, pomiędzy którymi można swobodnie przechodzić. 

W ogrodzie od strony południowej zastosowano roślinność zimozieloną, która osłania ogród widokowo od ulicy. W półkolu przy ogrodzeniu jako pokrycie gruntu zastosowano tu białe kruszywo, które stanowi kontrast dla zieleni iglaków i bukszpanów.

 Rabata rozpoczynająca się przy wejściu do domu „wije się” od strony południowej do północnej. Rabatę tworzą iglaki w fantazyjnych kształtach, małe drzewka oraz krzewy pięknie przebarwiające się jesienią, a następnie krzewy, tj. różaneczniki, jaśmin, magnolie i lilie i byliny pięknie kwitnące. Całość spaja „opaska” wykonana z białego kruszywa, którą zdobią bukszpany w formie kulistej. 
Wokół ogrodzenia działki zaproponowano gęsty szpaler z żywotników, które stanowią ciemne tło dla elementów ogrodu, a także odgradzają wizualnie od zewnątrz. Aby urozmaicić monotonię szpalerów wprowadzono dwa półokręgi. W pierwszym, widocznym z okien domu wychodzących na wschód, zaproponowano kompozycję z roślin iglastych, drzew oraz krzewów, a także traw, którą otaczają kuliste żywotniki osadzone na pieńkach. Drugi półokrąg zlokalizowany w zachodniej części działki tworzą drzewa i krzewy owocowe. 
Projektowana roślinność jest głównie zimozielona, ogród nie wymaga intensywnej pielęgnacji, ale istotna będzie tu pielęgnacja trawników i min. raz do roku strzyżenie żywopłotów.
