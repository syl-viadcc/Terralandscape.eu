ProjectName:Projekt Zagospodarowania Turystycznego
ProjectLocation:Park Narodowy Montesinho, PT
ProjectYear:2009

Celem projektu jest uczynienie miejsca atrakcyjnym rekreacyjnie i wpisanie go w cala strukturę turystyczna Parku Montesinho. Do projektowanego miejsca prowadzi górska ścieżka, z wioski Franca piechota idzie się 20 minut, wśród pięknych widoków w dól doliny rzeki. Pierwsza rzeczą, która urzeka po wkroczeniu na wspomniany teren jest przepiękny krajobraz górskiego lasu, odświeżający cień wysokich sosen i dźwięk zimnej, czystej wody rozbijającej się o górskie otoczaki. 

Wzdłuż drogi stoją trzy zabytkowe domy dawnych właścicieli farmy, które obecnie są w stanie ruiny. Schodząc na niższy taras w stronę rzeki zauważamy 3 duże betonowe konstrukcje, będące niegdyś basenami rybnymi. Nieopodal w skale wydrążona jest jaskinia, w której stoją stoliki i ławki - idealne miejsce na piknik. Poniżej tego tarasu znajduje się dojście do rzeki, w jej rozszerzeniu tuz przy skalnej ścianie można kapać się w krystalicznie czystej wodzie, lub wypoczywać na kamienistej plaży. 

W dalszej części rzeczki znajduje się wodospad i kolejne świetne miejsce do pływania. Cały teren jest zarośnięty pokrzywami i innymi przypadkowymi roślinami, co świadczy o dużym stopniu zaniedbania. Podczas zapoznawania się z terenem powstały pierwsze pomysły dotyczące strefowania. Projekt adresowany jest do niewielkiej ilości odwiedzających w jednym czasie. Główna atrakcja jest zetkniecie się z dzika przyroda oraz wypoczynek w zaciszu górskiego lasu i korzystanie z uroków rzeki po wielogodzinnej górskiej wędrówce. Budynki farmy rybnej zostaną zaadaptowane do mieszkania w sezonie letnim. Do miejsca będzie można dotrzeć piechota lub używając tradycyjnego w tych rejonach środka transportu - osła. 

Teren objęty jest ochrona konserwatorska, dlatego tez niemożliwy jest wjazd autem. Praca została zaprezentowana na konferencji z udziałem władz lokalnych miasta Bragança i spotkała się z dużym zainteresowaniem

