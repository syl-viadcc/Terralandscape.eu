ProjectName:Miejsce Pamięci Narodowej w Pęcicach
ProjectLocation: Pęcice, PL
ProjectYear:2014

Projekt zagospodarowania zieleni na Miejscu Pamięci Narodowej w Pęcicach został wykonany na zamówienie Rady Gminy Michałowice oraz w oparciu o opinie Konserwatora Zabytków.

Koncepcja nasadzeń opiera się na symetrii i prostocie, która ma podkreślać kompozycyjnie bryłę Mogiły Powstańców. Wprowadzono gatunki roślin, które w łagodny sposób oddają spokój i uroczysty charakter tego miejsca, nie wprowadzając nadmiaru elementów, kolorów i form.

Na podstawie inwentaryzacji drzewostanu, przeznaczono część drzew do wycinki, ze względu na słaby stan fitosanitarny, zagrożenie zawaleniem lub zaburzenie ładu kompozycyjnego założenia. Aby zachować symetrię wprowadzono następujące nasadzenia:
-Jodła jednobarwna odpowiadająca istniejącej wysokiej jodle z drugiej strony Mogiły;
-Dwie wierzby nagrobne, po dwóch stronach mogiły, w równych odległościach od niej, mające zrównoważyć kompozycyjnie asymetrię nasadzeń w tle założenia. Wybór wierzby nagrobnej był zainspirowany istniejąca na działce, podobną wierzbą, którą przeznaczono do wycinki z powodu zagrożenia zawaleniem. Drzewo to natomiast niezwykle ciekawie komponowało się z otoczeniem Mogiły, nawiązując tak do melancholii miejsca, jak do polskiej historii i tradycji.
- Brzozy pożyteczne w odmianie 'Doorenbos', których śnieżnobiała kora kontrastować będzie z czerwonymi krzewami berberysu a zima, pędami derenia.

Tłem dla Mogiły do tej pory był rząd ciemnych żywotników zachodnich, które z biegiem lat uległy degradacji. Powalające się, przerzedzone żywotniki postanowiliśmy wiec zastąpić cisami. Osiemnaście dwumetrowych cisów pośrednich tworzyć będzie zwarte, ciemne tło dla jasnej bryły Mogiły Powstańców. Ponadto, cisy są bardziej odporne na trudne warunki klimatyczne, bardziej długowieczne oraz równie zimozielone jak żywotniki.

W centralnej części Mogiły zastąpiono cztery istniejące żywotniki nowymi, o pokroju kolumnowym, które stanowić mają symboliczne topiary i nawiązywać do tradycji sepulkralnych. Przestrzeń pomiędzy żywotnikami obsadzono okrywowa, zimozielona runianką japońską.

Dobór roślinności, otaczającej pomnik nawiązuje symbolicznie do polskich tradycji patriotycznych. Zatem bazowano na bieli i czerwieni. zastosowano nasadzenia z czerwonych róż okrywowych wzdłuż boków Mogiły, a także rzędy purpurowych berberysów w otoczeniu ławek. Kontrastują one z bielą rosnących na działce brzóz oraz jasnego tła z pędów wierzby plączącej. Wzdłuż boków Mogiły zaproponowaliśmy liniowe nasadzenia świecznicy w odmianie 'Brunette'; jej ciemne liście kontrastują z wznoszącymi się na pędach kłosowatymi białymi kwiatostanami, które do złudzenia przypominają płomienie świec rozświetlających groby. Oprócz tego ciekawego wyglądu, nawiązującego do charakteru miejsca byliny te przepięknie pachną w wiosenne i letnie wieczory. Otoczenie drzew rosnących z dwóch stron Mogiły, wzdłuż ogrodzenia działki wypełniono bluszczem jako rośliną okrywowa. Bluszcz rozrasta się szybko, nieregularnie płożąc się po ziemi i wspinając na pnie drzew, co potęguje naturalny charakter projektu oraz współgra z atmosfera zadumy i spokoju tego miejsca.

Nasadzenia podzielono na dwie grupy, do realizacji w dwóch kolejnych sezonach. W pierwszym roku przewidziano nasadzenia dużych drzew i krzewów, a w drugim, otaczających nasadzeń.
Juz w pierwszym roku projekt może służyć dorocznym uroczystościom upamiętniającym.

