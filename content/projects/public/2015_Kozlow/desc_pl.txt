ProjectName: Otoczenie przystanku autobusowego
ProjectLocation: Kozłów, PL
ProjectYear:2015

Teren ten ma spełniać funkcję przyjemnego dla oka elementu infrastruktury komunikacyjnej, nie dominującego nad naturalnym krajobrazem, aczkolwiek wnoszącego porządek i ład przestrzenny w okolice przystanku autobusowego. 

Znajduje się na wjeździe do miejscowości Kruszyn, stąd też projekt powinien spełniać niejako funkcje reprezentacyjną i powitalną. Koncepcja projektowa obejmuje nasadzenie roślin okrywowych na terenie opracowania, co przyczyni się do uporządkowania przestrzeni i spojenia wszystkich części terenu w harmonijną całość kompozycyjną. 

Nasadzenia zaplanowano w formach falujących, co miałoby złagodzić strukturę prostych linii widoczną zarówno w układzie dróg, jak i gospodarstw. Miejscem kompozycyjnie spajającym projekt jest przystanek autobusowy. W terenie nie przewidziano żadnych ciągów komunikacyjnych. Uznano, że aby poprawić funkcjonalność tego miejsca ścieżki są zbędne, natomiast jedynym zbiorem elementów małej architektury jest miejsce siedzące wraz z trejażem osłaniającym od słońca osoby, czekające na autobusy. 

Skupiono się przede wszystkim na walorach wizualnych szaty roślinnej, na którą patrzeć będą zarówno kierowcy przejeżdżających samochodów, przystający na skrzyżowaniu, jak i osoby oczekujące na autobusy. 

