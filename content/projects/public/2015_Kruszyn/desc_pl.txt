ProjectName: Skwer Miejski
ProjectLocation: Kruszyn, PL
ProjectYear:2015

Głównym pomysłem na ten teren jest stworzenie miejsca przyjaznego odwiedzającym, przeznaczonego do pasywnego wypoczynku, oraz miejsca które urozmaici okoliczny krajobraz, wprowadzając elementy zieleni i małej architektury o wysokich walorach estetycznych. Teren ten ma mieć charakter skweru – dekorując zielenią okoliczne budynki i elementy infrastruktury komunikacyjnej. Proponuje się zagospodarowanie tego miejsca szatą roślinną, która nie będzie wymagająca pod względem pielęgnacyjnym, tj. brak roślin o wysokich wymaganiach siedliskowych oraz zastosowanie roślin dekoracyjnych przez cały rok. Ma to być główny element poprawy estetyki terenu, również w nawiązaniu do sąsiadujących budynków i elementów infrastruktury.
Na terenie przewiduje się poprowadzenie ścieżek, z zastosowaniem nawierzchni półprzepuszczalnej, gruntowej utwardzonej. Jedna ścieżka będzie łączyć przystanek autobusowy z Domem Ludowym, (taki przebieg ciągu pieszego wynika z obserwacji przedeptu istniejącego w terenie, co wskazuje na potrzebę wytyczenia ścieżki właśnie w tym miejscu);   ścieżka ta będzie skupiała największy ruch pieszy, gdyż stanowi „skrót”, stąd też decyzja o zastosowaniu twardszej nawierzchni.  Pozostałe ścieżki mają  bardziej spacerowy i wypoczynkowy charakter.

Zaproponowano  również kilka miejsc siedzących w postaci ławek.  Aby włączyć wątpliwej urody teren szamba do projektu skweru, proponuje się ustawić na nim donice z roślinami ozdobnymi, częściowo przykrywające ten element infrastruktury, i powodujący, że nie będzie on tak rzucał się w oczy.